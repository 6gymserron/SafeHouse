# SafeHouse
Το έργο έχει ως στόχο τον έλεγχο του σπιτιού για εν δυνάμει υλικές ζημιές ή περιβαλλοντικές σπατάλες. Θα πραγματοποιείται σε τακτά χρονικά διαστήματα έλεγχος του σπιτιού για 4 βασικές πιθανές αιτίες καταστροφής ή περιβαλλοντικής σπατάλης.

Στόχος της κατασκευής είναι:

Α) να ελέγχει αν τα φώτα του σπιτιού έχουν "ξεχαστεί" αναμμένα και να τα κλείνει. Επιπλέον αν ξεχαστεί κάποια συσκευή αναμμένη να την κλείνει

Β) να ελέγχει αν υπάρχει φωτιά

Γ) να ελέγχει αν υπάρχει κάπου διαρροή νερού

Δ) να ελέγχει αν υπάρχουν συσκευές στο σπίτι που "ξεχάστηκαν" αναμμένες πχ. σίδερο, φούρνος, θερμοσίφωνο κλπ (τροποποιήθηκε αργότερα σε ύπαρξη τρωκτικών ή εντόμων σε χώρους τροφίμων, αποθήκες κλπ)

Τέλος να ειδοποιεί τον ιδιοκτήτη σε περίπτωση απουσίας του με μήνυμα στο κινητό.

Επιπλέον επειδή τα προαναφερθέντα συμβάντα προκαλούν άγχος στον ιδιοκτήτη όχι μόνο όταν απουσιάζει, αλλά και όταν βρίσκεται στο σπίτι, ενσωματώσαμε στην κατασκευή οθόνη LCD Display, που εμφανίζει τα αποτελέσματα ελέγχου σε τακτά περιοδικά διαστήματα και Buzzer που προειδοποιεί και σε μορφή συναγερμού.


Δυστυχώς λόγω δυσλειτουργίας του αισθητήρα ρεύματος και μη δυνατότητας αντικατάστασης με ένα λειτουργικό αναγκαστήκαμε να τροποποιήσουμε το στόχο του έργου μας και παραγγείλαμε ένα αισθητήρα κίνησης για τον έλεγχο της εμφάνισης τρωκτικών ή εντόμων σε χώρους τροφίμων ή αποθήκες του σπιτιού.

Α ΦΑΣΗ

Καταγραφή υλικών και προμήθεια αυτών. 
Χρειαστήκαμε τα εξής:

⦁	 Arduino Starter Kit  35 € (περιέχει όλον το  βασικό εξοπλισμό και κάποιους αισθητήρες π.χ. φωτοευαισθησίας κλπ)
⦁	Flame Sensor Module for Arduino (Flame Temp Board Detector Smartsense For Temperature Detecting Suitable) 2 €
⦁	Active Buzzer Module for Arduino 2.19 €
⦁	40Pcs M/M Dupont Wire Jumper Cables 30cm Extra Long 4.34 €
⦁	Raindrops Detection and Humidity Sensor For Arduino 2,29 €
⦁	ENC28J60 Ethernet Network Module For Arduino 6,50 €
⦁	υλικά για μακέτα (μακετόχαρτα, σιλικόνη, διαφάνειες κλπ) περίπου 5,5 €
⦁	SCT-013 AC Current Transformer Non-invasive Sensor Split Core Transformer 0-30A 11.90€ δεν λειτούργησε (ελαττωματικός) 
Αναγκαστήκαμε να τροποποιήσουμε το στόχο του έργου μας και παραγγείλαμε το παρακάτω για τον έλεγχο της εμφάνισης τρωκτικών ή εντόμων σε χώρους τροφίμων ή αποθήκες του σπιτιού.
⦁	HC-SR501 PIR Motion Sensor Module for Arduino 2.98€

Β ΦΑΣΗ

Γνωριμία με το Arduino. Πειραματισμός με τη γλώσσα Arduino. Δυσκολεύτηκαν οι μαθητές στη χρήση και κατανόησή της λόγω ηλικίας, Β τάξη Γυμνασίου. Πειραματιστήκαμε με το Scratch S4A μέσω της εγκατάστασης ενός Firmware, αλλά δεν ήταν λειτουργικό με τους αισθητήρες μας. Τελικά καταλήξαμε ύστερα από πρόταση του Συντονιστή Πληροφορικής του νομού μας στο ArduBlock. Ξεκινήσαμε σταδιακή κατασκευή του κώδικα δηλ. ανά αισθητήρα. Δυσκολευτήκαμε αρκετά διότι κάποια εξαρτήματα ήταν προβληματικά και αναφορικά με το ArduBlock δεν υπάρχει επαρκής βιβλιογραφία Ελληνική ή και ξένη όσο και αποθετήριο έργων.


Γ ΦΑΣΗ

Δημιουργία και ολοκλήρωση της ενιαίας κατασκευής και δημιουργία ενός ενιαίου κώδικα σε ArduBlock. Λόγω χρόνου αλλά και γλώσσας προγραμματισμού δεν υλοποιήσαμε ακόμη το τμήμα του έργου που στέλνει mail σε κινητό. Βρήκαμε έτοιμο κώδικα σε Arduino IDE δεν μπορέσαμε όμως να δημιουργήσουμε κάτι αντίστοιχο σε ArduBlock ούτε να το προσαρμόσουμε στη δική του γλώσσα IDE. Οι μαθητές ακόμη και στο διάστημα των διακοπών τους πειραματίζονται με αυτό το τμήμα και προσπαθούν να το επιλύσουν. 

Δ ΦΑΣΗ
Απολογισμός του έργου μας. Η κατασκευή μας κατά 90% ολοκληρώθηκε στο επιβεβλημένο χρονικό διάστημα. Βελτιώσαμε την κατασκευή μας αισθητικά αλλά και προγραμματιστικά. Η δυσλειτουργία του αισθητήρα ρεύματος ώθησε τους μαθητές στην τροποποίηση του αρχικου μας σχεδίου. Συγκεκριμένα πρότειναν (κάτι που θα υλοποιήσουμε ως το τέλος του σχολικού έτους) να χρησιμοποιήσουμε τον έλεγχο για τρωκτικά ή έντομα. Μάλιστα το θεώρησαν πληρέστερο εφόσον ο έλεγχος των συσκευών μπορεί να γίνει μεμονωμένα και με τη χρήση ξεχωριστού ρελέ ανά συσκευή ρεύματος και διακοπή της παροχής της μέσω του κλεισίματος του ρελέ. Δηλ. να προστεθεί ένας διακόπτης που σε περίπτωση που ο ένοικος του σπιτιού θα απουσιάσει, θα κλείνει αυτομάτως τα ρελέ που ελέγχουν τις συσκευές ρεύματος. 
