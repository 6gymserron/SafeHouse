# SaferHouse

Διαθέσιμο βίντεο του συνολικού μας έργου στο https://youtu.be/UU9kZ5fKZdk Αναλυτικές πληροφορίες θα βρείτε στο φάκελο Docs

Το έργο έχει ως στόχο τον έλεγχο του σπιτιού για εν δυνάμει υλικές ζημιές ή περιβαλλοντικές σπατάλες. Θα πραγματοποιείται σε τακτά χρονικά διαστήματα έλεγχος του σπιτιού για 4 βασικές πιθανές αιτίες καταστροφής ή περιβαλλοντικής σπατάλης.

Στόχος της κατασκευής είναι:

Α) να ελέγχει αν τα φώτα του σπιτιού έχουν "ξεχαστεί" αναμμένα και να τα κλείνει. Επιπλέον αν ξεχαστεί κάποια συσκευή αναμμένη να την κλείνει

Β) να ελέγχει αν υπάρχει φωτιά

Γ) να ελέγχει αν υπάρχει κάπου διαρροή νερού

Δ) να ελέγχει αν εμφανιστούν απρόσκλητοι «τετράποδοι» επισκέπτες πχ. ποντίκια, κατσαρίδες ή έντομα (κατσαρίδες κλπ).

Επιπλέον επειδή τα προαναφερθέντα συμβάντα προκαλούν άγχος στον ιδιοκτήτη όχι μόνο όταν απουσιάζει, αλλά και όταν βρίσκεται στο σπίτι, ενσωματώσαμε στην κατασκευή οθόνη LCD Display, που εμφανίζει τα αποτελέσματα ελέγχου σε τακτά περιοδικά διαστήματα και Buzzer που προειδοποιεί και σε μορφή συναγερμού. Τέλος να στέλνει mail σε περίπτωση προβλήματος.

Επιλέξαμε τους παραπάνω ελέγχους διότι είναι αυτές που προκαλούν τη μεγαλύτερη οικονομική και οικολογική επιβάρυνση. Ακόμη και η ύπαρξη τρωκτικών έχει συνδεθεί με καταστροφές στο δίκτυο ύδρευσης και στις αποχετεύσεις ενός σπιτιού.

Α ΦΑΣΗ

Κατανομή ρόλων και καταγραφή υλικών και προμήθεια αυτών. 

Υλικά που θα χρειστούμε 

Arduino Uno R3 με τα βασικά του εξαρτήματα

αισθητήρα νερού

αισθητήρα φωτιάς

φωτοευαίσθητο αισθητήρα

αισθητήρα ρεύματος 

ethernet shield  


Β ΦΑΣΗ

Γνωριμία με το Arduino και επιλογή γλώσσας προγραμματισμού. Επιλέξαμε το Ardublock διότι είναι πιο "προσιτό" λόγω της ηλικίας των μαθητών Β τάξη Γυμνασίου. Επιπλέον δίνεται η δυνατότητα να δεις και το κώδικα σε γλώσσα IDE 


Γ ΦΑΣΗ

Δημιουργία και ολοκλήρωση της ενιαίας κατασκευής και δημιουργία ενός ενιαίου κώδικα σε ArduBlock.

Δ ΦΑΣΗ

Απολογισμός του έργου μας. 

Περαιτέρω Βελτιώσεις

Οι μαθητές ορμώμενοι και από την τεράστια οικολογική καταστροφή στο ΜΑΤΙ επιθυμούν και στοχεύουν το επόμενο σχολικό έτος, να επεκτείνουν την κατασκευή ώστε να ελέγχει και τους εξωτερικούς χώρους ενός σπιτιού για τα παραπάνω, κυρίως όμως για φωτιά και για διαρροή νερού. Επιπλέον στο εσωτερικό του σπιτιού θα προσθέσουν έλεγχο που όταν εντοπίζει συσκευές που είναι σε αναμονή πχ. τηλεόραση, οθόνες υπολογιστών κλπ θα τις απενεργοποιεί για εξοικονόμηση ηλεκτρικής ενέργειας. 


Περισσότερες πληροφορίες θα βρείτε στο φάκελο Docs
