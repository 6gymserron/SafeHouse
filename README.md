# SafeHouse
Το έργο έχει ως στόχο τον έλεγχο του σπιτιού για εν δυνάμει υλικές ζημιές ή περιβαλλοντικές σπατάλες. Θα πραγματοποιείται σε τακτά χρονικά διαστήματα έλεγχος του σπιτιού για 4 βασικές πιθανές αιτίες καταστροφής ή περιβαλλοντικής σπατάλης.

Στόχος της κατασκευής είναι:

Α) να ελέγχει αν τα φώτα του σπιτιού έχουν "ξεχαστεί" αναμμένα και να τα κλείνει. Επιπλέον αν ξεχαστεί κάποια συσκευή αναμμένη να την κλείνει

Β) να ελέγχει αν υπάρχει φωτιά

Γ) να ελέγχει αν υπάρχει κάπου διαρροή νερού

Δ) να ελέγχει αν υπάρχουν απρόσκλητοι "τετράποδοι" επισκέπτες πχ. ποντίκια, κατσαρίδες ή ακόμη και γάτα που τυχόν έχει εγκλωβιστεί.

Τέλος να ειδοποιεί τον ιδιοκτήτη σε περίπτωση απουσίας του με μήνυμα στο κινητό.

Επιπλέον επειδή τα προαναφερθέντα συμβάντα προκαλούν άγχος στον ιδιοκτήτη όχι μόνο όταν απουσιάζει, αλλά και όταν βρίσκεται στο σπίτι, ενσωματώσαμε στην κατασκευή οθόνη LCD Display, που εμφανίζει τα αποτελέσματα ελέγχου σε τακτά περιοδικά διαστήματα και Buzzer που προειδοποιεί και σε μορφή συναγερμού.

Α ΦΑΣΗ

Καταγραφή υλικών και προμήθεια αυτών. Χρειαστήκαμε τα εξής:

 Arduino Starter Kit  35 € (περιέχει όλον το  βασικό εξοπλισμό και κάποιους αισθητήρες π.χ. φωτοευαισθησίας κλπ)
Flame Sensor Module for Arduino (Flame Temp Board Detector Smartsense For Temperature Detecting Suitable) 2 €

HC-SR501 PIR Motion Sensor Module for Arduino 2.98€

Active Buzzer Module for Arduino 2.19 €

40Pcs M/M Dupont Wire Jumper Cables 30cm Extra Long 4.34 €

Raindrops Detection and Humidity Sensor For Arduino 2,29 €

ENC28J60 Ethernet Network Module For Arduino 6,50 €

υλικά για μακέτα (μακετόχαρτα, σιλικόνη, διαφάνειες κλπ) περίπου 5,5 €


Β ΦΑΣΗ

Οι μαθητές ασχολήθηκαν με το arduino και τα εξαρτήματά του. Επειδή πρόκειται για παιδιά γυμνασίου χρησιμοποιήθηκε η γλώσσα προγραμματισμού ArduBlock (ύστερα από υπόδειξη του συντονιστή Πληροφορικής του νομού μας). Υλοποιήθηκαν από τους μαθητές αρκετές δραστηριότητες από τις σημειώσεις του κ. Παλιούρα με στόχο την κατανόηση λειτουργίας του υλικού και του λογισμικού.

Γ ΦΑΣΗ

Έγινε συλλογικά μία απλή κατασκευή με μακετόχαρτο της κάτοψης ενός σπιτιού και κατανομή εργασιών, ενώ κάθε μαθητής ανέλαβε την υλοποίηση ενός τμήματος ελέγχου.

Δ ΦΑΣΗ

Επιχειρείται η ένωση των κατασκευών και του κώδικα σε μία ενιαία κατασκευή. Συνεχίζουμε τις προσπάθειες !!!

